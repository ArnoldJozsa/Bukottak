2.Jelenlegi helyzet
A megrendelő szeretne egy nem szerverfüggő letisztult oldallal rendelkező, ingyenes, letöltést nem
igénylő Blackjack gyakorló webes alkalmazást.
A rendszer azok számára készült, akik nem engedhetik meg maguknak, hogy hasonló szolgáltatásokért fizessenek, nem szeretnék megosztani személyes adataikat kockázatoknak kitéve, vagy egyszerűen csak egy gyakorlófelületet keresnek, ahol a játék szabályai érthetően el vannak magyarázva.

3.Vágyálomrendszer
Csoportunk célja, hogy a projekt keretében egy egyszerű és letisztult webes Blackjack játékot hozzunk létre, amely regisztráció nélkül, ingyenesen elérhető. A játék felülete nem lesz túlkomplikált, és tartalmazza a szabályok részletes ismertetését, hogy a felhasználók könnyen megértsék, hogyan kell játszani. A játékban a felhasználó egy virtuális dealer ellen próbálhat szerencsét, miközben logikai és matematikai képességeit is tesztelheti. A játék automatikusan megad egy kezdő tétet, amelyet a felhasználó használhat a játék során, és folyamatosan nyomon követi az aktuális tétet és a nyert összeget. Amennyiben a felhasználó elfogyasztja a rendelkezésére álló pénzösszeget, a játék újraindul, és a nyeremény egyenlege nullázódik.

4.Jelenlegi üzleti folyamatok modellje
Manapság az online elérhető szerencsejátékok többsége regisztrációhoz és egy adott összeg befizetéséhez kötött, hogy a felhasználók elkezdhessenek játszani. Ez jelentősen szűkíti a potenciális játékosok körét, sőt sokakat el is tántoríthat a szerencsejátékoktól. A felhasználók gyakran keresnek alternatívákat, de ha találnak is, általában olyan opciókkal találkoznak, ahol a játékhoz személyes adatok megadása szükséges. Egy esetleges adatvédelmi incidens során ezek az adatok kiszivároghatnak, ami negatívan befolyásolja a felhasználók bizalmát.

Ráadásul sok ilyen oldalon nincs könnyen elérhető útmutató vagy szabályzat a játékhoz. Ezeket a problémákat úgy lehetne megoldani, hogy a szolgáltatás ingyenesen, regisztráció nélkül érhető el, ezáltal kiküszöbölve az adatlopás veszélyét. Emellett a kliens oldali futtatás biztosítaná, hogy a szolgáltatás ne függjön a szervertől, és a felhasználók számára folyamatosan elérhető legyen.

7.Igényelt üzleti folyamatok
Projektünk célja, hogy egy letisztult és könnyen elérhető webes játékot hozzunk létre, amely egyszerűen fut böngészőben, és sem regisztrációt, sem személyes adatokat nem kér a felhasználóktól. A játék teljesen ingyenes, nem szükséges semmilyen anyagi befektetés sem az induláshoz, sem a folytatáshoz. A Blackjack/21 játék jól ismert szabályain alapul, így nem szükséges módosítanunk rajta.

Szolgáltatásunk egyszerű és kényelmes használhatóságával kívánunk kitűnni, valamint azzal, hogy nem kérünk semmilyen személyes információt. A mai digitális világban a személyes adatok megadása nagy kockázattal jár, mivel adatvédelmi incidensek során ezek illetéktelen kezekbe kerülhetnek. Ennek elkerülése érdekében a játékunk nem kér semmiféle regisztrációt, és nem gyűjt személyes adatokat. Ráadásul a játék kliensoldalon fut, így semmilyen adat nem kerül szerverre, amelyet a felhasználó tudta nélkül továbbíthatna az eszközéről.

